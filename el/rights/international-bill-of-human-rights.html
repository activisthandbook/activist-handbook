<!--
title:  Διεθνές Νομοσχέδιο για τα Aνθρώπινα Δικαιώματα 
description: Τρία κείμενα που κατοχυρώνουν τα δικαιώματα και τις ανθρώπινες ελευθερίες
published: true
date: 2020-11-19T22:09:46.795Z
tags: terms
editor: ckeditor
dateCreated: 2020-11-19T22:07:01.015Z
-->

<p>Το Διεθνές Nομοσχέδιο για τα Ανθρώπινα Δικαιώματα είναι μια συλλογή από τρία κείμενα που κατοχυρώνουν τα δικαιώματα και τις ανθρώπινες ελευθερίες. Δημιουργήθηκαν από τα <a href="https://activisthandbook.org/en/united-nations">Ηνωμένα Έθνη</a> μεταξύ 1948 και 1966. Ενώ η βαρύτητα που έχουν, αμφισβητείται, <strong>αυτά τα δικαιώματα ισχύουν για κάθε άνθρωπο.</strong></p>
<p>Τα έγγραφα είναι χρήσιμα στους ακτιβιστές και τις ακτιβίστριες με δύο τρόπους. Πρώτον, μας δίνουν το δικαίωμα συμμετοχής στην πολιτική, για παράδειγμα μέσω της ελευθερίας του «συνεταιρίζεσθαι». Δεύτερον, μας παρέχουν κάποια προστασία από τις αρχές, για παράδειγμα με το δικαίωμα προστασίας προσωπικών δεδομένων.</p>
<p>Για την ακρίβεια, το Διεθνές Νομοσχέδιο για τα Ανθρώπινα Δικαιώματα δεν είναι στην πραγματικότητα νομοσχέδιο, αλλά περιλαμβάνει ένα ψήφισμα και δύο συνθήκες: την <a href="https://activisthandbook.org/en/universal-declaration-of-human-rights">Οικουμενική Διακήρυξη των Ανθρωπίνων Δικαιωμάτων </a>(UDHR), το <a href="https://activisthandbook.org/en/International-Covenant-on-Civil-and-Political-Rights">Διεθνές Σύμφωνο για τα Ατομικά και Πολιτικά Δικαιώματα</a> (ICCPR) και το Διεθνές Σύμφωνο για τα Οικονομικά , Κοινωνικά και Πολιτιστικά Δικαιώματα. Τα δύο πρώτα είναι εξαιρετικά συναφή με τους ακτιβιστές, το τελευταίο ωστόσο όμως όχι. Δεδομένου ότι δεν είναι ένα πλήρες νομοσχέδιο, <strong>το «Νομοσχέδιο» δεν είναι νομικά δεσμευτικό</strong> (<a href="https://humanrights.gov.au/our-work/education/human-rights-explained-fact-sheet-5the-international-bill-rights">Αυστραλιανή Επιτροπή Ανθρωπίνων Δικαιωμάτων</a>). Ωστόσο, αυτό δεν σημαίνει ότι δεν έχει καμία βαρύτητα.</p>
<blockquote>
  <p>“Everyone is entitled to all the rights and freedoms set forth in this Declaration, without distinction of any kind”</p>
  <p style="text-align:right;"><i>Universal Declaration of Human Rights (Article 2)&nbsp;</i></p>
  <p>«Κάθε άνθρωπος έχει δικαίωμα σε όλα τα δικαιώματα και τις ελευθερίες που ορίζονται στην παρούσα Διακήρυξη, χωρίς καμία διάκριση οποιουδήποτε είδους»</p>
  <p style="text-align:right;"><i>Οικουμενική Διακήρυξη Ανθρωπίνων Δικαιωμάτων (Άρθρο 2)</i></p>
</blockquote>
<h1>Ιστορικό υπόβαθρο</h1>
<h2>Γιατί έχει σημασία</h2>
<p>Από νομικής απόψεως, τα κράτη μας πρέπει να παρέχουν έναν τρόπο για να αντιμετωπίσουμε τις παραβιάσεις του Συμφώνου ICCPR. Αυτό σημαίνει ότι εάν πιστεύετε ότι μια αρχή έχει παραβιάσει αυτό το μέρος του Διεθνούς Νομοσχεδίου για τα Ανθρώπινα Δικαιώματα, μπορείτε να επιρρίψετε ευθύνες στην αρχή για αυτή την παραβίαση. Φυσικά, τα κράτη δεν συμμορφώνονται πάντα με αυτήν την υποχρέωση και τα έγγραφα περιέχουν μια σειρά εξαιρέσεων όπως «δημόσια κατάσταση έκτακτης ανάγκης» που επιτρέπουν στα κράτη να παραβιάζουν αυτούς τους κανόνες.</p>
<p>Από μια πιο αφηρημένη οπτική γωνία, τα ανθρώπινα δικαιώματα έχουν αναμφισβήτητα επιρροή λόγω της υπόστασής τους ως «διεθνής κανόνας». Είναι ευρέως αποδεκτά ως νόμιμα, πράγμα που σημαίνει ότι επηρεάζουν αυτό που θεωρείται αποδεκτό.</p>
<p>Σκεφτείτε το σαν τη δημοκρατία: ακόμη και τα πιο αντιδημοκρατικά καθεστώτα στον κόσμο προσποιούνται ότι είναι δημοκρατικά (π.χ. «Λαϊκή Δημοκρατία της Κορέας»). Τα ανθρώπινα δικαιώματα αντιμετωπίζονται με παρόμοιο τρόπο. Οι πολιτικοί και τα κράτη γενικά δεν θέλουν να γίνονται γνωστοί για παραβιάσεις των ανθρωπίνων δικαιωμάτων - μεταξύ των πολιτών τους ή του ευρύτερου κόσμου. Εμείς, αγαπητέ ακτιβιστή και ακτιβίστρια, μπορούμε να το χρησιμοποιήσουμε προς όφελός μας.</p>
<h2>Κριτικές</h2>
<p>Μεταξύ των προοδευτικών ακτιβιστών, υπάρχουν ανησυχίες για το Νομοσχέδιο περί Δικαιωμάτων, ακόμη και πέρα από το γεγονός ότι είναι μη δεσμευτικό. Πρώτον, η γλώσσα που χρησιμοποιείται, προωθεί τις διακρίσεις, καθώς στα έγγραφα γίνεται τακτική χρήση της ανδρικής αντωνυμίας «αυτός» όταν υπάρχει αναφορά για ανθρώπους γενικά. Δεύτερον, υπάρχει μεγάλη ανησυχία ότι τα έγγραφα είναι δυτικοκεντρικά ή ευρωκεντρικά (<a href="https://www.e-ir.info/2014/04/25/western-human-rights-in-a-diverse-world-cultural-suppression-or-relativism/">Αnon 2014</a>,<a href="https://www.researchgate.net/publication/309673496_Are_the_concepts_of_human_rights_western-centric_euro-centric_or_'universalizable'">Pandey 2016</a>, <a href="https://www.jstor.org/stable/10.13169/reorient.4.1.0059?seq=1">Saghaye-Biria 2018</a>), με μεγάλο αριθμό ειδικών και ακτιβιστών να υποστηρίζουν ότι δημιουργήθηκαν από δυτικές χώρες για την επίλυση δυτικών προβλημάτων, αγνοώντας την ύπαρξη άλλων πολιτισμών.</p>
<h2>Τα δικαιώματά σας</h2>
<p>Το Διεθνές Νομοσχέδιο για τα Ανθρώπινα Δικαιώματα είναι χρήσιμο στους ακτιβιστές και τις ακτιβίστριες με δύο τρόπους. Πρώτον, ορισμένα δικαιώματα προστατεύουν την πολιτική συμμετοχή. Αυτά αναφέρονται στην ενότητα «Το δικαίωμα να κάνεις ακτιβισμό;». Δεύτερον, ορισμένα δικαιώματα προστατεύουν τα άτομα από τις αρχές. Αυτά αναφέρονται στην ενότητα «δικαιώματα σε σχέση με τις αρχές».</p>
<p><strong>Δομή</strong></p>
<p>Για κάθε δικαίωμα που αναφέρεται, παρέχεται μια παράθεση από ένα από τα σχετικά έγγραφα. Η ενότητα «τι σημαίνει αυτό» εξηγεί το δικαίωμα στην πιο απλή γλώσσα. Η ενότητα «περιορισμοί» σημειώνει τυχόν όρια που τα κείμενα τοποθετούν σε αυτό το δικαίωμα. Η ενότητα «σχετικά έγγραφα» μας λέει σε ποιο ή ποια έγγραφα περιλαμβάνεται το εκάστοτε δικαίωμα.</p>
<h2>Το δικαίωμα να κάνεις ακτιβισμό;</h2>
<p>Το Νομοσχέδιο περιλαμβάνει ορισμένα δικαιώματα που προστατεύουν την πολιτική συμμετοχή. Παρατίθενται παρακάτω.</p>
<h3>Ελευθερία της γνώμης και της έκφρασης</h3>
<blockquote>
  <p>"<strong>Everyone has the right to freedom of opinion and expression</strong>; this right includes freedom to hold opinions without interference and to seek, receive and impart information and ideas through any media and regardless of frontiers."</p>
  <p style="text-align:right;"><i>Universal Declaration of Human Rights(Article 19)&nbsp;</i></p>
  <p>«<strong>Κάθε άνθρωπος έχει το δικαίωμα στην ελευθερία της γνώμης και της έκφρασης</strong>. Αυτό το δικαίωμα περιλαμβάνει την ελευθερία να διατυπώνετε την άποψή σας χωρίς παρέμβαση και να αναζητάτε, να λαμβάνετε και να μεταδίδετε πληροφορίες και ιδέες μέσω οποιωνδήποτε μέσων και ανεξαρτήτως συνόρων».</p>
  <p style="text-align:right;"><i>Οικουμενική Διακήρυξη Ανθρωπίνων Δικαιωμάτων(Άρθρο 19)&nbsp;</i></p>
</blockquote>
<p><strong>Τι σημαίνει αυτό</strong></p>
<p>Μπορείτε να υποστηρίξετε και να εκφράσετε απόψεις χωρίς να τιμωρηθείτε για κάτι τέτοιο. Εάν η κυβέρνησή σας περιορίσει την ελευθερία έκφρασης, μπορείτε να πείτε στον κόσμο ότι παραβιάζουν τον νόμο για τα ανθρώπινα δικαιώματα. Για παράδειγμα, αυτό θα μπορούσε να περιλαμβάνει λογοκρισία ατόμων στο κίνημά σας ή απαγόρευση μιας συγκεκριμένης πλατφόρμας κοινωνικών μέσων για τον πληθυσμό.</p>
<p><strong>Περιορισμοί</strong></p>
<p>Η κυβέρνηση μπορεί να περιορίσει την έκφρασή σας εάν το θεωρήσει ως «πολεμική προπαγάνδα». Προφανώς, σε κάτι τέτοιο μπορεί να γίνει κατάχρηση, οπότε να γνωρίζετε ότι εάν μια κυβέρνηση θέλει να σας εμποδίσει να εκφραστείτε, είναι πιθανό να χαρακτηριστεί η άποψή σας ως πολεμική προπαγάνδα.</p>
<p><strong>Σχετικά έγγραφα</strong></p>
<p>Και τα δύο δικαιώματα περιλαμβάνονται στην Οικουμενική Διακήρυξη (UDHR). Η Ελευθερία της έκφρασης περιλαμβάνεται επίσης στο Διεθνές Σύμφωνο (ICCPR).</p>
<h3>Δικαίωμα του «Συνέρχεσθαι»</h3>
<blockquote>
  <p>“Everyone shall have the right to freedom of association with others, including the right to form and join trade unions for the protection of his interests.”</p>
  <p style="text-align:right;"><i>International Covenant on Civil and Political Rights(Article 22)</i></p>
  <p style="text-align:right;">&nbsp;</p>
</blockquote>
